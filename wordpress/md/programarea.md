In viziunea generala, programarea este ceva ce s-ar reduce la 1 si 0 sau tot felul de caractere ciudate pe care ar trebui sa le inveti pe de rost ca sa poti sa ‘programezi’. Acest lucru este fals si nu are nicio legatura cu realitatea. Chiar daca calculatoarele functioneaza la nivel hardware cu 1 si 0, nu acesta este modul in care noi interactionam cu ele - cel putin nu in epoca moderna in care traim. Felul in care putem ‘comunica’ cu un calculator sau mai bine spus, felul in care il putem invata sa faca ceva pentru noi, este printr-un limbaj comun pe care ambele parti sa il poata intelege iar avand in vedere ca noi oamenii am inventat calculatoarele, aceste limbaje sunt ceva ce in primul rand noi le putem intelege iar mai apoi ceva ce am invatat si calculatoarele sa inteleaga. Avand in vedere ca acest limbaj de care discutam este felul prin care reusim sa programam calculatoarele, el se mai cheama si limbaj de programare.

Totusi, ne-am mai putea intreba si ce inseamna sa programam un calculator. Chiar daca suna a fi ceva foarte tehnic, programarea unui calculator s-ar putea reduce la orice metoda prin care noi oamenii ne putem folosi de un calculator pentru a realiza o sarcina pentru noi. Aceste metode de instruire ale calculatoarelor sunt specificate de oameni iar calculatorul le interpreteaza iar apoi rezultatul acestei interpretari sunt comenzi pe care el le foloseste ca sa realizeze sarcina dorita de noi.

<img src="../wp-content/uploads/2023/img/anim_hi.gif" class="img-box">

Observam ca exista mai multe niveluri la care un calculator lucreaza: un nivel in care interactioneaza cu noi printr-un limbaj pe care il putem intelege cu usurinta si apoi un nivel pe care numai el in intelege (de 1 si 0-uri) pe care noi nu il vedem dar este esential pentru el in a realiza sarcina pe care noi i-o cerem.

In domeniul programarii exista in momentul de fata zeci de limbaje de programare avand in vedere ca primele astfel de limbaje au aparut chiar din anii ‘50. Se ridica astfel intrebarea, de ce este nevoie de atatea limbaje de programare, unul nu ar fi suficient? Fiecare limbaj de programare a fost creat avand in vedere categoria de sarcini pe care urmaream calculatoarele sa le execute. Primele limbaje de programare, de exemplu, erau foarte simple si urmareau doar sa ofere utilizatorului posibilitatea sa instruiasca calculatorul in a executa diferite operatii matematice, economisindu-ne astfel foarte mult timp.

Exista cateva limbaje de programare (nu foarte multe) ce sunt utilizate cu precadere. Unor limbaje le-au fost aduse imbunatatiri si acum ele pot fi folosite pentru a realiza mult mai multe sarcini decat cele initiale pentru care au fost create (ex. Python, Javascript). In tabelul de mai jos sunt prezentate cele mai uzuale limbaje de programare si tipul de sarcina pentru care sunt folosite cel mai mult:

**Python**: aplicatii simple utilitare, limbaj usor de invatat de catre incepatori

**Java**: un limbaj folosit in multe aplicatii bancare, burse, aplicatii Android

**Javascript**: limbajul folosit in toate paginile web, adaptat ulterior pentru jocuri, aplicatii smartphone. Este cel mai utilizat limbaj de programare din lume si limbajul pe care acest site se axeaza

**C++**: cel mai greu de invatat limbaj de programare, fiind folosit in aplicatii foarte nisate ce au nevoie de performanta.

**HTML/CSS**: toate paginile web folosesc limbajul HTML care nu este chiar un limbaj de programare si un limbaj prin care putem specifica structura unei pagini web. CSS este similar un limbaj prin specificam stilurile unei pagini web (culori, animatii, font-uri, etc.)

**SQL**: limbajul folosit pentru a interactiona cu bazele de date

**Kotlin/Swift**: limbajele folosite pentru a realiza aplicatii Android respectiv iOS.

Ne putem intreba acum care este diferenta dintre aceste limbaje daca ne-am hotari sa alegem sa le invatam. Ca sa intelegem aceste diferente, cel mai usor ar fi daca le-am privi aceste ca pe niste limbi straine. Toate limbile reusesc la final acelasi lucru, sa comunice un mesaj, cum si limbajele de programare reusesc un singur lucru, sa instruiasca calculatorul. Diferenta este ca unele limbi folosesc anumite seturi de cuvinte si reguli iar alte limbi, seturi diferite. Avand in minte aceasta analogie, observam cum limbajele de programare au fost gandite sa fie ceva natural pentru oameni sa inteleaga cum sunt de altfel si limbile vorbite de noi.

Am mentionat mai sus ca materiale prezentate pe acest site vor folosi **Javascript** motiv pentru care ar trebui evidentiat ce putem realiza cu Javascript daca decidem sa invatam acest limbaj:

1.  **Toate site-urile web** din ziua de azi folosesc Javascript intr-o masura sau alta avand in vedere ca este limbajul pe care toate browserele web (ex. Chrome, Firefox) il inteleg. Daca un site reda continut video/audio, afiseaza reclame, are butoane pe care putem apasa, contine animatii, are continut care se actualizeaza constant - toate aceste functionalitati sunt bazate pe Javascript.
2.  **Aplicatii pentru smartphone** - multe aplicatii Android si iOS sunt realizate folosind Javascript (ex. Discord, Facebook, Instagram)
3.  **Jocuri** - AngryBirds este un exemplu de joc realizate in Javascript. Cu precadere, jocurile din browsere web sunt realizate in Javascript.
4.  **Aplicatii server** - acest gen de aplicatii ruleaza in fundal, fara a avea o interfata grafica cu care sa putem interactiona insa stau la baza majoritatii aplicatiilor grafice care se bazeaza pe ele pentru a obtine datele ce urmeaza a fi aratate utilizatorului.
5.  **Aplicatii de inteligenta artificiala** - folosind librarii concepute pentru acest gen de aplicatii, Javascript poate fi un limbaj foarte usor de utilizat pentru a extrage informatii din seturi imense de date si pentru a prezice cum anumite fenomene pot evolua.
6.  **Aplicatii IoT** - Javascript poate fi folosit pentru a controla roboti sau pentru a programa diverse electrocasnice cum ar fi un frigider sau TV smart.

Probabil ca unele aplicatii enuntate mai sus suna foarte promitator si creaza entuziasm. Desi este un lucru extraordinar, demn de apreciere, trebuie avut in vedere ca toate aplicatiile enuntate mai sus, oricat de mici sau mari, se bazeaza pe o fundatie de cunostinte. Chiar daca suna foarte tentant sa ne propunem deja sa facem un joc, acest lucru ar fi foarte greu acum avand in vedere ca lipseste baza. De accea este foarte important sa avem rabdare in acest proces de invatare al unui limbaj de programare si sa avem incredere ca multe lucruri care poate la momentul respectiv nu par foarte interesante, fac parte din fundatia care ne va ajuta sa construim jocul sau aplicatia de telefon la care visam. Va invit astfel sa incepeti studiul materialelor urmatoare pentru a face primi pasi in aceasta directie.